# Webdesign

In deze module leer je hoe de wereld van **webdesign** in elkaar zit en maak je je eigen website! Alles wat je leert kun je direct toepassen op je eigen site. Websites zijn inmiddels onderdeel van ons dagelijkse leven en hebben daarmee een hele belangrijke plaats gekregen. Het is daarom heel handig om te weten wat er precies achter de schermen gebeurt, op het moment dat jij op een website klikt.

Websites worden geprogrammeerd met **HTML** en **CSS**. Dit zijn twee programmeertalen waarmee alle basisfunctionaliteiten van een website toegankelijk zijn. Je kunt hiermee bijvoorbeeld tekst en plaatjes laten zien, navigeren tussen pagina's en het uiterlijk van de website aanpassen. Dit lijkt misschien heel moeilijk, maar gaandeweg deze module leer je dat het eigenlijk best makkelijk is.

Tegenwoordig zijn er naast websites ook veel **webapps** ('web applications') te vinden online. Dit zijn vaak de grotere en meer gecompliceerde websites. Denk bijvoorbeeld aan WhatsApp Web in je browser of Google Drive. Maar ook kleinere en simpelere websites, zoals die voor je rooster, zijn webapps. Wat een webapp zo anders maakt, is het gebruik van **JavaScript**. Dit is een programmeertaal die op een slimme manier HTML en CSS kan aanpassen en kan reageren op acties van de gebruiker. Zo krijg je hele interactieve websites. HTML en CSS blijven echter een belangrijke rol spelen, want hoeveel Javascript je ook gebruikt, deze twee programmeertalen vormen altijd de basis van een website.

In deze module leer je over de basis van HTML en CSS. Je leert hoe een website in elkaar zit en gaat ook je eigen website maken. Wil je na deze module nou graag verder met webdesign? Volg dan de module *JavaScript* om ook webapps te leren maken, of ga ermee aan de slag bij een van de projectmodules.

Voor deze module heb je geen voorkennis nodig. Iedereen is welkom!

Na het volgen van deze module kun je ...

- een website bouwen met HTML en CSS.
- een goed design voor een website bedenken, en uitleggen waarom dat design goed is.

Aan het eind van deze module heb je je eigen website gebouwd. Bij {doc}`eindopdracht` vind je meer informatie over waar deze website aan moet voldoen, maar het onderwerp van de website mag je sowieso zelf bepalen!

En tot slot, enkele belangrijke data:

- Deadline voor het inleveren van de eindopdracht: **{{ deadline }}**
- Deadline voor het aanvragen van uitstel: **{{ deadline_uitstel_aanvragen }}**
  - Uitgestelde deadline: **{{ deadline_uitstel }}**

Inhoudsopgave:

```{tableofcontents}
```
